Όνομα ομάδας:  "Ρομπο-Εξερευνητές του Μέλλοντος"
Τίτλος του έργου :  " Ο Μαγικός Κήπος της Συνάντησης"
ΙΔΕΑ ΤΟΥ ΕΡΓΟΥ:Η ιδέα μας  είναι οι μαθητές του 30ου Νηπιαγωγείου Λαμίας αξιοποιώντας  καινοτόμες πρακτικές, υλικά και λογισμικά ανοιχτών τεχνολογιών να
επιχειρήσουν να σχεδιάσουν έναν δημόσιο χώρο στον οποίον θα συνυπάρξει ισορροπία μεταξύ του κοινού και του προσωπικού, της συνάντησης και της ασφάλειας, με απώτερο σκοπό να κατανοήσουν τη σημασία του να μοιράζεσαι τους χώρους με τους άλλους, ενώ ταυτόχρονα να είσαι σε θέση να διατηρείς τη προσωπική σου ελευθερία και ασφάλεια.
( Α ΦΑΣΗ)ΚΑΤΑΘΕΣΗ ΑΡΧΙΚΗΣ ΙΔΕΑΣ
 Οι μαθητές μας σε μια μεγάλη πόλη γεμάτη σπίτια και κτίρια, θα σχεδιάσουν έναν ειδικό ανοιχτό χώρο, στον οποίον θα συναντιούνται όλοι οι άνθρωποι για να κάνουν παρέα, να συζητούν, να βοηθάνε ο ένας τον άλλον, να παίζουν τα παιδιά, αλλά ταυτόχρονα να υπάρχουν μικρές ιδιωτικές γωνιές στις οποίες θα έχουν το δικαίωμα να είναι ήρεμοι και να απολαμβάνουν τη στιγμή τους. Ο χώρος αυτός θα πρέπει να είναι ασφαλής και προσβάσιμος σε όλους, να είναι γεμάτος χρώματα και αρώματα ακόμα και οι δημόσιες τουαλέτες και γενικότερα να είναι καθαρός χωρίς ίχνη σκουπιδιών. Αυτός θα είναι «Ο Μαγικός κήπος της Συνάντησης»
Ειδικότερα :Οι μαθητές θα κατασκευάσουν με ανακυκλώσιμα υλικά της αρεσκείας τους ένα ρομπότ που θα του δώσουν ανθρώπινη μορφή. Το ρομποτ αυτό ο Ρόμπιν με τη βοήθεια του Endison που θα προγραμματίσουν τα παιδιά  θα συναντήσει  στον Μαγικό κήπο Συνάντησης  το Δέντρο της Αγάπης,των Σκέψεων,της Ευτυχίας,της Συζήτησης,της Σιωπής,της Μαγικής Τουαλέτας και το Δέντρο της Χαράς. Στους σταθμούς αυτούς αναφοράς οι μαθητές θα κατασκευάσουν ανάλογες περιεχομένου μικρές μακέτες 20*25εκ. που θα συνθέσουν σε μια επιδαπέδια μεγάλη μακέτα και τα δέντρα θα ζωντανέψουν μιας και είναι μαγικός κήπος με τρόπο μαγικό! Θα ανακαλύψουμε χώρους όπου μικροί μεγάλοι μαζεύονται για να μοιραστούν τις ιστορίες τους,να κάνουν καινούριους φίλους ή απλώς να περάσουν λίγο χρόνο μαζί,να κλείσουν τα μάτια απολαμβάνοντας τη γαλήνη του κόσμου, να ζωγραφίσουν, να διαβάσουν ένα βιβλίο, να ακούσουν μουσική…..Φυσικά από τον κήπο αυτό δεν θα μπορούσε να λείπει και η Μαγική Τουαλέτα, μια διαφορετική από τις υπόλοιπες τουαλέτες με ζωγραφιές, καρδούλες και αστεράκια που λάμπει(αναβοσβήνουν τα φωτάκια) μόνο σε όποιον φροντίζει να τη διατηρεί καθαρή.
Το βράδυ, όταν όλοι οι επισκέπτες αποχωρούν ο Κήπος συνεχίζει να ζει. Τα δέντρα σιγοτραγουδούν τις δικές τους ιστορίες, και τα λουλούδια ξανακλείνουν τα πέταλά τους, περιμένοντας την επόμενη μέρα για να προσφέρουν καινούργιες εμπειρίες σε όλους αφού πάνω σε αυτά υπάρχουν συλλέκτες ηλιακής ενέργειας.
Αφού προηγηθεί ανίχνευση πρότερων γνώσεων των μαθητών και γίνει καταγραφή αυτών μέσω ανάλογων ψηφιακών εργαλείων, δίνοντας την ευκαιρία στους μαθητές να αποκτήσουν ψηφιακές δεξιότητες(φυσικά πάντα με την υποβοήθεια της Νηπιαγωγού όπου απαιτείται), οι μαθητές σταδιακά θα εισαχθούν  στις έννοιες βασικού προγραμματισμού ρομποτικής μέσω του ρομπότ Edison V2.
Οι μαθητές με ευχάριστο και παιγνιώδες τρόπο μέσω της ομαδο συνεργατικής μεθόδου, της βιωματικής διερεύνησης θα ευαισθητοποιηθούν σε θέματα ατομικής και δημόσιας υγιεινής  και κουλτούρας και θα μάθουν να είναι υπεύθυνοι ενεργοί πολίτες του αύριο επιφέροντας την αλλαγή στον πλανήτη γη που όλοι αναζητούμε. Επίσης θα έρθουν σε επαφή με  τις νέες τεχνολογίες και θα αποκτήσουν ψηφιακές δεξιότητες πάνω σε ψηφιακά εργαλεία που θα τους δοθούν από την εκπαιδευτικό, θα αποκτήσουν κριτική και υπολογιστική σκέψη, δεξιότητες ζωής, δεξιότητες νου και γενικότερα όλες εκείνες τις δεξιότητες που επιτάσσει η σύγχρονη εποχή που ζούμε. 
Για τις ανάγκες του προγράμματος θα συνεργαστούμε με φορείς και οργανισμούς ανοίγοντας τις πόρτες του σχολείου μας στην ευρύτερη τοπική κοινωνία.
ΣΤΟΧΟΙ ΤΟΥ ΠΡΟΓΡΑΜΜΑΤΟΣ
  Μέσα από την εφαρμογή σύγχρονων μεθόδων διδασκαλίας, υλικών και λογισμικών, καινοτόμων εκπαιδευτικών ιδεών και πρακτικών κυρίως με την χρήση ανοικτών τεχνολογιών θα επιχειρήσουμε να προσεγγίσουμε με τα παιδιά του Νηπιαγωγείου την έννοια των δημόσιων χώρων και τη χρησιμότητά τους στην καθημερινή ζωή.
•	Να αναπτύξουν δεξιότητες προβληματισμού έτσι ώστε να υιοθετήσουν μια περισσότερο φιλική συμπεριφορά προς το φυσικό και ανθρωπογενές περιβάλλον στην καθημερινότητά τους και να προτείνουν λύσεις για την επίλυση προβλημάτων.
Ως προς την αναγνώριση Δημόσιων Υποδομών: 
Να αναγνωρίσουν τις ανάγκες των ανθρώπων για βελτιωμένους, λειτουργικούς και ευχάριστους χώρους, με έμφαση στην τουαλέτα.
Να ενθαρρυνθούν να σχεδιάσουν δημιουργικές, λειτουργικές και βιώσιμες λύσεις για τη δημόσια τουαλέτα.
Να χρησιμοποιήσουν ανοιχτές τεχνολογίες και εργαλεία για να εκφράσουν τις ιδέες τους.
Εκπαίδευση για την Υγιεινή: Να κατανοήσουν τα παιδιά τη σημασία της καθαριότητας και της υγιεινής στις δημόσιες τουαλέτες.
Χρήση Τεχνολογιών για Μάθηση: Να εξοικειωθούν με βασικές έννοιες γύρω από την τεχνολογία και τις εφαρμογές που αφορούν τις δημόσιες τουαλέτες, όπως για παράδειγμα οι χάρτες ή οι εφαρμογές εντοπισμού τουαλετών κα υπολοίπων δημοσίων χώρων 
Να πειραματιστούν με ανοιχτές τεχνολογίες π.χ. προγραμματισμός ρομπότ, εκπαιδευτικά λογισμικά
Να καλλιεργηθεί η ανάγκη για διερεύνηση και καταγραφή των παραγόντων που διαμορφώνουν την ατομική και κοινωνική εμπειρία μέσα από τη συγκριτική διερεύνηση των κοινωνικών καταστάσεων και των περιβαλλοντικών φαινομένων που συνδέονται με την ανθρώπινη δραστηριότητα, προσαρμόζοντας τις ατομικές τους ανάγκες στις ανάγκες των ευρύτερων οικοσυστημάτων, τόσο σε τοπικό όσο και σε παγκόσμιο επίπεδο, για πιο βιώσιμους ανθρώπινους οικισμούς, αισθανόμενοι υπεύθυνοι για τις περιβαλλοντικές και κοινωνικές επιπτώσεις του τρόπου ζωής τους.
Ομαδική Συνεργασία: Να ενθαρρυνθούν να δουλέψουν σε ομάδες, να συζητούν και να συνεργάζονται μεταξύ τους
•	Να προωθηθεί το πνεύμα συνεργασίας ανάμεσα στους μαθητές και στην εκπαιδευτικό.
•	Να γίνει εισαγωγή στον βασικό προγραμματισμό ρομποτικής με αποφυγή εμποδίων, με "διάβασμα" barcodes, κλπ.
•	Να εξοικειωθούν με τον αλγοριθμικό τρόπο σκέψης.
 ΥΛΙΚΑ ΠΟΥ ΠΡΟΚΕΙΤΑΙ ΝΑ ΧΡΗΣΙΜΟΠΟΙΗΘΟΥΝ:
 •	Lego Bricks
•	Καλώδια σύνδεσης
•	Αισθητήρες υπερήχων
•	LED φωτάκια (κόκκινο, κίτρινο, πράσινο)
•	Endison V2
•	Ψηφιακή συσκευή (tablet ή υπολογιστής)
•	Εφαρμογές για αναπαράσταση χαρτών ή χρήσης τεχνολογίας εντοπισμού (π.χ. Google Maps, χάρτες του σχολείου)
•	Πλατφόρμες ανοιχτού λογισμικού για σχέδια(Scratch)
•	Χαρτόνια διαφόρων υφών, μαρκαδόροι κόλλες(, ψαλίδια,είδη χειροτεχνίας
•	Μουσαμάς
•	Ανακυκλώσιμα είδη(ρολά χαρτί υγείας,κουζίνας,πλαστικά μπουκάλια,καπάκια,ξυλάκια,κουτιά…) 
•	Φωτογραφίες και εικόνες από δημόσιες τουαλέτες (για έμπνευση)
